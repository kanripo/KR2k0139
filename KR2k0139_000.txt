# -*- mode: mandoku-view; -*-
#+TITLE: 諸蕃志
#+DATE: 2015-08-24 22:47:09.554652
#+PROPERTY: ID KR2k0139
#+PROPERTY: BASEEDITION WYG    
#+PROPERTY: JUAN 提要
<pb:KR2k0139_WYG_000-1a>¶
欽定四庫全書　　　　　史部十一¶
　諸蕃志　　　　　　　　地理類十(外紀之屬/)¶
　　提要¶
　　　　(臣/)等謹案諸蕃志二卷宋趙汝适撰汝适始¶
　　　　末無考惟據宋史宗室世系表知其為岐王¶
　　　　仲忽之元孫安康郡王士説之曽孫銀青光¶
　　　　禄大夫不柔之孫善待之子出於簡王元份¶
　　　　房上距太宗八世耳此書乃其提舉福建路¶
<pb:KR2k0139_WYG_000-1b>¶
　　　　市舶時所作於時宋已南渡諸蕃惟市舶僅¶
　　　　通故所言皆海國之事宋史外國列傳實引¶
　　　　用之核其叙次事類嵗月皆合但宋史詳事¶
　　　　蹟而畧於風土物産此則詳風土物産而畧¶
　　　　於事蹟葢一則史傳一則雜志體各有宜不¶
　　　　以偏舉為病也所列諸國賔瞳龍史作賔同¶
　　　　隴登流眉史作丹流眉阿婆羅拔史作阿蒲¶
　　　　羅拔麻逸史作摩逸葢譯語對音本無定字¶
<pb:KR2k0139_WYG_000-2a>¶
　　　　龍隴三聲之通登丹蒲婆麻摩雙聲之轉呼¶
　　　　有輕重故文有異同無由核其是非今亦各¶
　　　　仍其舊惟南宋僻處臨安海道所通東南為¶
　　　　近志中乃兼載大秦天竺諸國似乎隔越西¶
　　　　域未必親覩其人然考冊府元龜載唐時袄¶
　　　　教稱大秦寺桯史所記廣州海獠即其種類¶
　　　　又法顯佛國記載陸行至天竺附商舶還晉¶
　　　　知二國皆轉海可通故汝适得于福州見其¶
<pb:KR2k0139_WYG_000-2b>¶
　　　　市易然則是書所記皆得諸見聞親為詢訪¶
　　　　宜其叙述詳核為史家之所依据矣乾隆四¶
　　　　十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
